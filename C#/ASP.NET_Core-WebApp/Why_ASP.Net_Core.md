# Un framework moderno

ASP.NET Core è un nuovo framework realizzato da Microsoft per costruire applicazioni web moderne e sfruttare tutto il potenziale di internet per offrire i nostri servizi e prodotti digitali.

Le caratteristiche pecualiari di ASP.NET Core sono:

* È completamente **gratuito e open-source**;

* È un nuovo framework ma è costruito con l'esperienza ventennale di Microsoft e **arricchito grazie al feedback e ai contributi della community**;

* Consente facilmente di scrivere applicazioni conformi alla normative europee, come il **GDPR e la normativa sui cookie**;

* È **cloud-ready**, cioè è costruito per rendere semplice la transizione da un server on-premise (situato in azienda) verso un servizio cloud, che può garantire migliore scalabilità e disponibilità;

* La sua **modularità** lo rende un framework estremamente **snello e performante**. Siamo noi, in qualità di sviluppatori, a decidere in maniera puntuale come comporre la nostra applicazione, in modo da ottenere un valido compromesso tra prestazioni e funzionalità;

* Usa degli accorgimenti che ci permettono di costruire applicazioni **sicure per default**;

* Essendo **multipiattaforma**, possiamo programmare un'applicazione ASP.NET Core da Linux, macOS o Linux sfruttando un editor come Visual Studio Code.


# Cosa possiamo fare con ASP.NET Core?

ASP.NET Core permette principalmente di realizzare **due tipi di applicazioni web**:

* **Web UI**: cioè siti web di consultazione e/o gestione dati che saranno accessibili da un browser. Queste comprendono le webapp altamente interattive e costruite con framework javascript come Angular e Vue.js. In questo caso gli utenti sono PERSONE;

* **Web API**: cioè servizi web REST che agevolano l'integrazione con altri sistemi esterni o che sono accedute da app mobile, sviluppate da noi o da terze parti. In questo caso gli utenti sono altre APPLICAZIONI.
